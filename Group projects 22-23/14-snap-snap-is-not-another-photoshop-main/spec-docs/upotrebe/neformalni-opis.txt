U programu za obradu slika SNAP, korisnik može da otvori fotografiju, izabere željene transformacije, prikaže i sačuva rezultate njihove primene. Kada korisnik pokrene program, može da traži uputstvo za upotrebu, započne novi projekat, otvori postojeći projekat, ili zatvori program. Podrazumevano se započinje novi projekat.
Započinjanjem novog projekta otvara se prazan radni prostor, u kome korisnik može da otvara nove slike, izbriše ili zameni već otvorenu sliku, doda nove transformacije, postavi i menja njihove parametre, menja redosled u kome se transformacije primenjuju, obriše bilo koju od dodatih transformacija, prikaže ili sačuva na disk rezultat primene bilo kog podniza transformacija, ili sačuva projekat.
Da bi otvorio novu sliku, korisnik u korisničkom interfejsu bira da želi da otvori novu sliku i navodi putanju do slike. ( pozadini, otvara se fajl, slika se učitava u memoriju i fajl se zatvara) Da bi zamenio sliku, korisnik bira otvorenu sliku koju želi da zameni, bira opciju za zamenu slike, navodi putanju do novog fajla i potvrđuje izmene. (u pozadini stara slika se izbacuje iz memorije i učitava nova) Kada korisnik želi da izbriše sliku, prvo u interfejsu bira sliku koju želi da izbriše, unosi komandu za brisanje pritiskom na taster "delete" na tastaturi, ili izborom odgovarajuće komande u korisničkom interfejsu i potvrđuje izmene. (u pozadini slika se briše iz memorije sa svim referencama na nju)
Da bi kreirao novu transformaciju, korisnik u korisničkom interfejsu bira transformaciju koju želi da primeni i navodi paramtere tranformacije. (za crop bi to bile koordinate dela slike koji se iseca) Podrazumevano, transformacija se nadovezuje na prethodno izabranu transformaciju ili sliku. Ukoliko prethodno nije bila izabrana transformacija ili slika, podrazumevano ulaz transformacije ostaje prazan. U zavisnosti od vrste, transformacija može na ulazu da primi jednu ili dve slike. (crop prima jednu sliku na ulazu, a spajanje ili neka panorama bi trebalo da primi dve) Sa druge strane, na jednu transformaciju ili sliku može da se nadoveže neograničen broj slika ili transformacija.
Da bi promenio parametre transformacije, korisnik u korisničkom interfejsu bira transformaciju čije parametre želi da izmeni, bira operaciju za izmenu parametara, nakon čega se prikazuju trenutni parametri transformacije. Potom unosi nove parametre i potvrđuje izmene. Korisnik može da promeni ulaz transformacije tako što u korisničkom interfejsu izabere transformaciju čiji ulaz želi da promeni, izabere operaciju promene ulaza, ukoliko transformacija ima više ulaza, odabere koji ulaz želi da promeni, i izabere transformaciju ili sliku koja će biti novi ulaz transformacije. Na taj način korisnik može da promeni i redosled kojim će transformacije biti primenjene. Da bi obrisao transformaciju, korisnik bira u korisničkom interfejsu transformaciju koju želi da obriše, unosi komandu za brisanje, preko tastature ili korisničkog interfejsa, i potvrđuje izmene.
Da bi prikazao sliku, kao rezultat primene transformacija, korisnik bira opciju za prikaz u korisničkom interfejsu i odgovarajućim izborima u korisničkom interfejsu navodi izlaz iz slike ili transformacije čiji rezultat želi da prikaže. Nakon potvrde prikaza, ukoliko postoje, transformacije se primenjuju i na ekranu se pojavljuje tražena slika. Da bi sačuvao sliku na disku, korisnik prati sličnu proceduru kao za prikaz slike, osim što pre potvrde operacije čuvanja, korisnik u korisničkom interfejsu navodi putanju do fajla u kome će slika biti sačuvana. Nakon potvrde operacije čuvanja, slika se upisuje u fajl na navedenoj putanji, ali se ne prikazuje za razliku od operacije prikaza.
Prilikom brisanja slike ili transformacije, ne brišu se transformacije koje se nadovezuju na tu sliku ili transformaciju. Umesto toga, ulazi transformacija na kojima je bila obrisana slika ili transformacija postaju prazni. Takve transformacije ne mogu dati nikakav izlaz i pokušaj njihovog pokretanja bi izazvao grešku. Korisnik, da bi ponovo upotrebio taj niz transformacija, mora da poveže transformacije sa praznim ulazima sa jednom od postojećih slika ili transformacija.
Ni jedna transformacija ne može biti sama svoj ulaz i pokušaj definisanja transformacije kao sopstvenog ulaza dovodi do greške.
Da bi korisnik primenio transformaciju isecanja slike, potrebno je izabere koordinate parvougaonika koji želi da iseče sa slike. Transformacija isecanja zahteva da se definiše jedan ulaz.
Da bi korisnik primenio transformaciju skaliranja slike, potrebno je da navede nove dimenzije slike, izabere da li želi da se skaliranjem sačuva odnos ivica i ukoliko korisnik želi da sačuva odnos ivica, potrebno je da navede da li želi da uknapi sliku u navedene dimenzije, ili da skaliranje izvrši prema manjoj ivici. Transformacija skaliranja zahteva da se definiše jedan ulaz.
Da bi korisnik primenio transformaciju spajanja slika, potrebno je da izabere u kom redosledu će da spoji slike, da li će slike biti spojene vertikalno ili korizontalno, kako će slike biti centrirane ako se spajaju po ivicama različitih dimenzija i boju za pozadinu kojom će biti popunjene oblasti oko manje slike. Transformacija spajanja slika zahteva da se definišu dva ulaza.
Da bi korisnik sačuvao trenutni projekat, bira odgovarajuću komandu u korisničkom meniju. Ukoliko prvi put čuva projekat, navodi putanju do fajla u kome će projekat biti sačuvan i potvrđuje da na toj lokaciji želi da sačuva projekat. Inače, program automatski sačuva projekat u fajlu na adresi na kome je prethodno sačuvan. Pored toga, korisni može da izabere opciju da sačuva projekat na novoj putanji i tada navodi putanju do fajla u kome želi da sačuva projekat kao kad prvi put čuva projekat. Nakon toga, trenutno stanje programa se upisuje u fajl.
Otvaranjem postojećeg projekta, korisnik učitava stanje programa iz sačuvane sesije. Da bi otvorio projekat, korisnik bira komandu za otvaranje projekta u korisničkom interfejsu, navodi putanju do fajla u kome je projekat sačuvan i potvrđuje da želi da otvori izabrani projekat. Nakon otvaranja projekta korisnik može da primeni sve operacije koje može da primeni i u novom projektu, pri čemu je jedina razlika u tome što radni prostor sadrži slike i transformacije koje je korisnik napravio u sačuvanoj sesiji.
Korisnik u bilo kom trenutku, biranjem odgovarajućih opcija u korisničkom interfejsu, može da započne novi projekat ili otvori jedan od sačuvanih projekata. Nakon što korisnik potvrdi početak novog, ili otvaranje postojećeg projekta, trenutno stanje programa se odbacuje. Jedini način da korisnik vrati dato stanje programa je da ga ponovo učita iz projektnog fajla ukoliko ga je sačuvao. Programom nije predviđena opcija vraćanja poteza. (nema undo)
Da bi pristupio uputstvo za upotrebu programa, korisnik preko tastature unosi taster F1, ili u korisničkom interfejsu bira opciju za pomoć, nakon čega pristupa tehničkoj dokumentaciji koja detaljno opisuje funkcionalnosti programa.
Unosom kombinacije tastera Alt+F4 na tastaturi, ili prevlačenjem kursora na dugme sa oznakom iks u gornjem desnom uglu prozora u korisničkom interfejsu i pritiskom na levi taster miša, korisnik zahteva prekid rada u programu. Nakon upozorenje da će sve nesačuvane izmene u programu biti trajno izgubljene, korisnik može da odustane ili potvrdi izlazak iz programa.
